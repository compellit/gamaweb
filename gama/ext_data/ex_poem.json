{
  "filomena_defensa": {
    "author": "Filomena Dato",
    "corpus_name": "Follatos",
    "doc_name": "Defensa d'as mulleres - IV",
    "doc_subtitle": "",
    "date": "1891",
    "text": "Os que decís, qu' a muller\nnon ten a cabeza feita\npra soster unha coroa\ne que non sirve pra reina.\nÉ qu' esquencedes cicais\nque tod' a hestoria está chea\nde nomes qu' o brilo teñen\nde luminosas estrelas.\nSemíramis i-Artemisa:\nduas Aspasias y-a nena\nFile, filla d' Antipatro,\ncon quen iste s' aconsella;\nLivia que domin' á Augusto\ny-o mundo co-él goberna:\nAgripina qu' ô seu fillo\nde Roma o imperio lle dera:\na ilustrada Amalasunta\nqu' entende todal-as lengoas:\na gran reina anque croel\nSabela d' Ingalaterra:\na Catelina de Médeces\ny-a Católeca Sabela,"
  },
  "rosalia_estranxeira": {
    "author": "Rosalía de Castro",
    "corpus_name": "Follas novas - ¡Do íntimo!",
    "doc_name": "Estranxeira n'a sua patria",
    "doc_subtitle": "",
    "date": "1880",
    "text": "N’a xa vella baranda\nEntapizada d’edras e de lirios\nFoise á sentar calada e tristemente\nFrente d’o tempro antigo.\n            —\n\nInterminable precesion de mortos\nUns en corpo no-mais, outros n’o esprito,\nVeu pouco á pouco aparecer n’altura\nD’o direito camiño,\nQue monotono e branco relumbraba\nTal com’un lenzo n’un herbal tendido.\n            —\n\nContemprou cal pasaban e pasaban\nCollendo hacia o infinito,\nSin que ô fixaren n’ela\nOs ollos apagados e afundidos\nDeran siñal nin moestra\nD’habelan’algun tempo conocido.\n            —\n\nY uns eran seus amantes n’outros dias,\nDeudos eran os mais y outros amigos,\nCompañeiros d’a infancia,\nSirventes e veciños.\nMais pasando e pasando diante d’ela\nFono os mortos aqueles prosiguindo,\nA indiferente marcha\nCamiño d’o infinito,\nMentras cerraba a noite silenciosa\nOs seus loitos tristísimos\nEntorno d’a estranxeira n’a sua patria\nQue sin lar nin arrimo,\nSentada n’a baranda contempraba\nCal brilaban os lumes fuxitivos."
  },
  "curros_benchegado": {
    "author": "Manuel Curros Enríquez",
    "corpus_name": "Aires d'a miña terra",
    "doc_name": "Ben chegado (fragmento)",
    "doc_subtitle": "",
    "date": "1881",
    "text": "¡Qué doce e deleitoso\nÉ d'un pay ó desvelo, cando á veira\nD'o seu leito d' esposo,\nVay oir pracenteira\nD'o seu primeiro fillo á vos primeira!\n¡Qué argullosa ufanía,\nQué mundo d' ilusiós e de contento\nAcode á fantesía,\nY-en tan felís momento\nEncolle o corazon y-o pensamento!\nHém' aquí retirado\nD'o meu lar n'o curruncho escurecido,\nContando, ó són pausado\nD'a péndola, o batido\nD'o corazon, d'amor estremecido.\nChega hastra min, profunda\nCom' a tétrica queixa lastamada\nDe cerva morimunda,\nSolouzante e cansada\nA vos dôrida d'a muller amada.\nMais, d'os seus beizos roxos\nEnvolto n'os suspiros d' amargura,\nTrégola ós meus enoxos,\nUn ánxel d' hermosura\nBríndam' eterna, celestial ventura.\n¡Ah! Deixa que treidores\nCeben en tí, muller, sua saña impía\nOs maternás doores:\nQue canto máis sombría,\nMáis tras d'a noite nos feitiza o dia.\nSôfre en calados ayes\nO máis grande tormento conecido;\n¡Sôfre!... ¡Mañan, quizayes,\nDarás por ben sofrido\nEse, que á ningun outro é parecido!\n¿Quén sabe, ó fin, s' estrela\nQue vay lucir n'o noso triste ceo,\nPurísima é sinxela,\nAstro chegará á ser que de lus cheo\nOs nosos dias enfeitice arreo?\n¿Quén sabe si, puxante,\nEsa pranta que brota oxe d'a terra,\nErguéndose trunfante\nSobre canto de podre e ruin encerra,\nArbol será de paz tras tanta guerra?\nVen, fillo d'a miñ' alma;\nChega, chega, e non tardes, meu querido:\nA humanidá sin calma,\nO mundo en servidume sumerxido,\nNádo inda non, saúdante ben vido.\nE ben chegado seas\nO meu cólo tamen, ¡miña delicia!\nQu' inda mesmo sin vida me recreas,\nFalangueira e propicia\nA miña amant' e paternal caricia!\nNamentres, noite, pasa,\nPasa, eses teus luceiros apagando:\nLinda é a lua; mais sua lus escasa\nAgoiro fôra infando\nO berze d'o meu neno alumeando."
  }
}
